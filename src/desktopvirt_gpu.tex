Een probleem dat specifiek is voor desktop virtualisatie is de vraag om goede resoluties door de gebruikers. Hoe hoger de resoluties hoe beter de grafische kaart moet zijn die in de hypervisor zit. Voor de beste resoluties moet de hypervisor voorzien zijn van een GPU die dan geshared aangeboden kan worden aan de VMs. Het is ook mogelijk om een GPU dedicated aan te bieden aan een VM, maar dan wordt het wel een dure oplossing, want dan moet er voor elke VM een GPU kaart aanwezig zijn. Een andere oplossing is het emuleren van een GPU. Dit is performance technisch niet de beste oplossing, maar wel de goedkoopste.

