De kracht van virtuele desktops is hetzelfde als bij virtuele servers, de flexibileit is groter en de resources kunnen beter verdeeld worden. Desktops kunnen snel uitgerold en verwijderd worden uit een omgeving en onderhoud kan volledig offline plaatsvinden zonder dat gebruikers er last van hebben.

Een ander voordeel is de standardisatie, zowel de hardware (altijd dezelfde virtual machines met dezelfde hardware specificaties) als de software is makkelijker te standaardiseren.

Migraties en updates kunnen sneller verlopen en je loopt nooit tegen een systeem aan dat al een paar maanden niet is aangeweest en dan nog even zijn updates moet doen.

Een laatste voordeel is het gebruik van verouderde applicaties. Deze kunnen in een virtuele omgeving makkelijker in de lucht gehouden worden dan op fysieke hardware, want uiteindelijk gaat alle hardware ooit kapot.
